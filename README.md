# Bozonarodzeniowe-Heksagony-H3
urodzenia_w_2023

(Bożo)narodzeniowe Heksagony #H3 
Mapy przedstawiają urodzenia żywe na 1000 mieszkańców w 2023 roku w Polsce. Wysokość słupków to liczba ludności w heksagonach H3. Miasta górnośląsko-zagłębiowskiej metropolii, Łódź, Szczecin, Bydgoszcz, Częstochowa miały niskie wartości - między 6 a 7 urodzeń żywych na 1000 mieszkańców (średnia dla kraju to 7,2). Kraków, Warszawa, Trójmiasto, Poznań, Wrocław, Rzeszów, Białystok miały wartości powyżej 8. 
Wg prognozy GUS do 2050 roku, w przeciągu najbliższych 25 lat, liczba ludności zmniejszy się z 37 do 34 milionów, czyli o 9% od 2024 (wg szacunków ONZ o 14%). Wynika to nie tylko z liczby urodzeń, ale i zgonów oraz salda migracji. Tak duże zmiany  demograficzne będą miały ogromny wpływ na gospodarkę naszego kraju i przestrzeń, w której żyjemy. Zwykle trudno nam przyjąć nam perspektywę zmian następujących tak wolno, szczególnie, że przyszłość jest niepewna. Dlatego w te święta proponujemy wszystkim spojrzeć na nasze mapy i liczby pozytywnie. Potraktować je bardziej jako wyzwanie. W nadchodzącym roku (latach!) życzymy jak najwięcej dzieci! 
W prezencie przekazujemy Wam również nową i ciekawą ideę. Urodzenia na 1000 mieszkańców zostały przedstawione na tle 400 metrowych heksagonów obrazujących liczbę ludności. Heksagony H3 aktualnie rewolucjonizują świat danych geoprzestrzennych. Ziemia została podzielona siecią sześcioboków w taki sposób, że każda komórka ma swój adres. System jest hierarchiczny, dlatego, że mniejsze heksagony wpisują się w większe. Rewolucja polega na tym, że coraz więcej firm i organizacji zaczyna używać tej sieci do prezentowania swoich danych, co oznacza, że bazy danych i oprogramowanie wykorzstujące H3 stają się kompatybilne. Zaletą takich systemów jest to, że możemy przechowywać dane punktowe pod jednostkami przestrzennymi o podobnej powierzchnni. Pozwala nam to na dużo szybszą i łatwiejszą analizę danych. Np. liczba ludności na terenie heksagonu pokazuje jednocześnie gęstość zaludnienia. Nie musimy w tym przypadku dzielić tej wartości przez powierzchnię, bo powierzchnia jest stała dla wszystkich jednostek. W przeciwieństwie do gęstości zaludnienia przedstawionej na mapie gmin, która zawsze musi być podzielona przez powierzchnię. Jeśli mamy inne zmienne, o różnym poziomie agregacji przestrzennej (np. adresy, gminy, powiaty...) możemy je łatwiej ze sobą porównać. 
Czekamy na wasze komentarze odnośnie heksagonów H3 – czy widzicie w nich potencjał i powinniśmy o nich więcej pisać. Jak zmiany demograficzne wpłyną na nasze miasta i regiony? 


Źródła danych:  
Urodzenia żywe, zgony i przyrost naturalny na 1000 ludności. 2024. GUS - Bank Danych Lokalnych. https://bdl.stat.gov.pl/bdl/metadane/cechy/3428 
Prognoza ludności rezydującej dla Polski na lata 2023-2060 (poziom - powiaty). 2023. stat.gov.pl. https://stat.gov.pl/obszary-tematyczne/ludnosc/prognoza-ludnosci/prognoza-ludnosci-rezydujacej-dla-polski-na-lata-2023-2060-poziom-powiaty,12,1.html 
Poland: Population Density for 400m H3 Hexagons - Humanitarian Data Exchange. 2023. Humanitarian Data Exchange. https://data.humdata.org/dataset/kontur-population-poland 
© OpenStreetMap 
